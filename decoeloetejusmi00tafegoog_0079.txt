LUX ΕΤ CALOR IN COELO. 73

num Verum, et sunt qui Divinum Verum plus quam Divinum
Bonum3 qui plus Divinum Bonum recipiunt, sunt in Regno
coelesti Domini, qui plus Divinum Verum, sunt in Regno
spirituali Domini; perfectissimi Angeli sunt, qui utrumque
simili gradu recipiunt.

134. Calor coeli, sicut Lux coeli, ubivis varius est,
alius in Regno coelesti, et alius in Regno spirituali, et quo—
que alius in unaquavis societate ibi, differt non modo gradu
sed etiam qualitate3 intensior et purior est in Regno coelesti
Domini, quia angeli ibi recipiunt plus Divinum Bonum3 minus
intensus et purus est in Regno spirituali Domini, quia angeli
ibi recipiunt plus Divinum Verum3 in quavis etiam Societate
differt secundum receptionem. Est quoque calor irf'Infernis,
sed immundus (oo). Calor in Coelo est, qui intelligitur per
Ignem Sacrum et Coelestem, et Calor inferni qui per Ignem
prophanum et infernalem, et per utrumque intelligitur Amor,
per Ignem coelestem amor in Dominum et amor erga proxi-
mum, et omnis affectio quae illorum amorum3 ac per Ignem
infernalem amor sui et amor mundi, et omnis concupiscentia
quae illorum amorum (x). Quod amor sit Calor ex spirituali
origine, patet ab incalescentia secundum amorem, incenditur
enim et incalescit homo secundum quantum et quale ejus, et
aestus ejus manifestatur cum impugnatur: inde quoque est,
quod receptum sit dicere, IncendI, Incalescere, Flagrare‚
Effervescere, Ignescere, cum de Affectionibus quae sunt
amoris boni, et quoque de concupiscentiis quae sunt amo-

ris mali.

135. Quod amor procedens a Domino ut Sole sentiatur
in coelo ut Calor, est quia interiora Angelorum ex Divino
Bono quod a Domino in amore sunt, unde exteriora, quae
incalescunt inde, in calore sunt: ex eo est, quod in coelo
Calor et Amor sibi mutuo ita correspondeant, ut quisque ibi
in tali calore sit, in quali amore, secundum illa quae mox

 

(oo) Quod in infernis sit calor, sed immunduS‚ n: 1773.
2757. 3340: et odor inde sit sicut in mundo odor stercor-eus
et excrementitius‚ acin pessimis infernis sicut cadaverosus, n:

814· 815· 817. 943. 944. 5394.

