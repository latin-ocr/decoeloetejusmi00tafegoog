258 DE COELO ΕΤ INFERNO.

sed quod non conjungi potest Divino, hoc dissipatur: de In·-
timo >quod est homini prae bestiis, supra n: 39 actum est,
quod hic iterum memorandum est, quia interest, ιιι discu-
tiantur fallaciae inde captae, ut fit a pluribus qui ob defe-
ctum scientiarum, ac intellectum non apertum, de his non
rationaliter concludere possunt3 haec ibi verba sunt, „Velim
„Arcanum quoddam de Angelis trium Coelorum memorare,
„quod prius non alicui in mentem venit, quia non intellexit
„gradus , de quibus u: 38 3 quod nempe apud unumquemvis
„Angelum, et quoque apud unumquemvis hominem sit gra-
„dus intimus et supremus, seu intimum et supremum quod-
„dam ‚ in quod Divinum Domini primum aut proxime influit,
„ct ex quo disponit reliqua interiora, quae secundum gradus
„ordinis apud illos succedunt: hoc intimum seu supremum
„vocari potest introitus Domini ad Angelum et ad hominem,
„ac ipsissimum Ipsius domicilium apud illos: per hoc inti-
„mum aut supremum homo est homo, et distinguitur a brutis
„animalibuS, nam haec illud non habent: inde est, quod
„homo secus ac animalia, possit quoad omnia interiora, quae
„sunt mentis et animi ejuS, elevari a Domino ad Se, possit
„credere in Ipsum, affici amore in Ipsum, et sic videre Ip-
„sum, et quod possit recipere intelligentiam et sapientiam, et
„loqui ex ratione3 inde quoque est quod vivat in aeternum.
„Quid autem disponitur et providetur a Domino in eo intime,
„non influit manifeste in perceptionem alicujus Angeli, quia·
„est supra ejus cogitationem, et excedit ejus sapientiam.“

436. Quod homo sit spiritus quoad interiora sua, 'da-
tum est mihi scire per multam experientiam, quam omnem
si adducerem, implerent, sicut dicitur, membranas: loquu-
tus sum cum spiritibus ιιι spirituS, et loquutus sum cum
illis ut homo in corpore 3 et cum loquutus sum cum illis
ut spiritus, non sciverunt aliter, quam quod ipse spiritus
essem, et quoque in humana forma sicut illi; ita apparuerunt
interiora n'i’ea coram illis, quoniam cum loquutus sum ιιι spi-
ritus, materiale meum corpus non apparuit.

43⁷. Quod homo quoad interiora sua sit spirituS, con-
stare potest ex eo, quod postquam separatum est corpus,
quod fit cum moritur, usque dein vivat homo sicut prius:

